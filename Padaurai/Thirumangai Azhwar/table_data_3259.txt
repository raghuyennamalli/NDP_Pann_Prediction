இந்தளூரீர்!;
வண்ணம் எண்ணுங்கால்–தேவரீருடைய திருமேனி நிறத்தை ஆராயுமளவில்,
முன்னை வண்ணம்–முதலதான கிருதயுகத்தில் கொண்ட நிறம்
பாலின் வண்ணம்–பாலின் நிறமான வெண்மையாயிருக்கும்;
முழுதும் நிலை நின்ற பின்னை வண்ணம்–எப்போதும் நிலைநிற்பதாயும் பிந்தின கலியுகத்திற்கொண்டதாயுமுள்ள நிறம்
கொண்டல் வண்ணம்–காளமேகத்தின் நிறமான கருமையாம்;
பொன்னின் வண்ணம் மணியின் வண்ணம் புரையும் திருமேனி–பொன்னிறத்தையும் நிலமணி நிறத்தையு மொத்திருக்கின்ற (தேவரீருடைய திருமேனி)
இன்ன வண்ணம் என்று காட்டீர்–(கீழ்ச் சொன்ன நிறங்களுள்) இன்ன நிறமுடையதென்று தெரியக் காட்டியருளவேணும்

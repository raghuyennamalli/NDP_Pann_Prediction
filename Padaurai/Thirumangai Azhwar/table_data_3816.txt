நாற்றம் சுவை ஊறு ஒலி ஆகிய நம்பீ–கந்தம் ரஸம் ஸ்பர்சம் சப்தம் என்னும் புலன்கட்கு உரியனான எம்பெருமானே!
மாற்றம் உள ஆகிலும்–(நீ அடியேனை ஆட்கொண்டருளினாயில்லை என்று நான் உன் மேற் குறைகூறும் வார்த்தை கட்கெல்லாம் மாறாக (நீதானே ஆட்பட்டு உய்ந்தாயில்லை என்று என் மேற் குற்றமாக நீ) சொல்லத்தக்க வார்த்தைகள் பல உள்ளனவேயாகிலும்
(அதுயாதெனில்)
சொல்லுவேன்–(அவைநிற்க) யான் ஒன்று கூறுவேன்
மக்கள் தோற்றம் குழி இன்னம் தோற்றுவிப்பாய்கொல் என்று–(உன்னைச்சரணமடையாத ஸாதாரண) மனிதர்கள் (கர்மவசத்தாற்) பிறக்குமிடமான கர்ப்பஸ்தாநத்திலே என்னை இன்னமும் பிறக்கும்படி செய்கிடுவையோ என்று கருதி
ஆற்றங்கரை வாழ் மரம் போல்–ஆற்றில் கரையிலேயுள்ள மரம் போன்றவனாகி
அஞ்சுகின்றேன்–(வரக்கடவதான அபாயத்தைக்குறித்து எப்பொழுதும்) பயப்படுகின்றேன்.

எழில ஏந்து தோள் கலிகன்றி–அழகை ஏந்தியிருக்கின்ற தோள்களையுடையவரான திருமங்கையாழ்வார்
இம்மை இடர்கெட வேண்டி–இப்பிறவியிலுண்டான இடரெல்லாம் அழியவேண்டி
செம் கண் நெடியவன் தன்னை–புண்டரீகாக்ஷனான ஸர்வேச்வரனை நோக்கி
செம்மை நூல் பனுவல் கொண்டு–சிறந்த சாஸ்த்ரமாகிய அருளிச்செயலைக் கொண்டு
அம்மம் உண் என்று உரைக்கின்ற இவை பாடல் ஐந்தும் ஐந்தும்–‘முலைப்பாலுண்ண வா’ என்று அழைப்பதான இப்பத்துப் பாசுரங்களையும்
மெய்ம்மை–யதார்த்தமான அன்பு பொலிய
மனத்து வைத்து–நெஞ்சிற்கொண்டு
ஏத்த–அநுஸந்திக்குமளவில்
விண்ணவர் ஆகலும் ஆம்–நித்யஸூரிகளாகப் பெறுதலும் அவர்கட்கு நேரும்.

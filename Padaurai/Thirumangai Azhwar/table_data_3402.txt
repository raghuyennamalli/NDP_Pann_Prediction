மன்னு–(பகவத்ஸம்பந்தம் ஒரு நாளும் மாறாமல்) நித்யமாயிருக்கிற
மதுரை–வடமதுரையில்
வசுதேவர் வாழ் முதலை–வசுதேவருடைய வாழ்வுக்கு மூலகந்தமாக வந்து பிறந்தவனான
நல் நறையூர் நின்ற நம்பியை-;
வம்பு அவிழ் தார்–பரிமளம் விளங்குகின்ற மாலையையுடையராய்
கல் நவிலும் தோளான்–மலையென்று சொல்லத் தகுந்த புஜங்களை யுடையரான
கலியன்–திருமங்கையாழ்வார்
ஒலி–அருளிச்செய்த இத்திரு மொழியை
வல்லார்–ஓதவல்லவர்கள்
பொன் உலகில்–பரமபதத்திற்சென்று
வானவர்க்கு–அங்குள்ள நித்யஸூரிகளுக்கு
புத்தேளிர் ஆகுவர்–பூஜ்யராகப் பெறுவர்.

ஏர் ஆர் பொழில் சூழ் இந்தளூரில்–அழகிய சோலைகளாலே சூழப்பட்ட
எந்தை பெருமனை–எம்பெருமான் விஷயமாக
கார் ஆர் புறவின் மங்கை வேந்தன்–மேகங்கள்படித்த தோப்புகளையுடைய திருமங்கை நகர்க்குத் தலைவரான
கலியன்–ஆழ்வார்
ஒலி செய்த–அருளிச்செய்த
சீர் ஆர் இன் சொல் மாலை–சிறந்த மதுரமான இச்சொல் மாலையை
கற்று–ஓதி
திரிவார்–திரிகின்றவர்கள்
உலகத்து ஆர் ஆர்–இவ்வுலகத்தில் எவரெவருண்டோ,
அவரே–அவர்களே
என்றும்–எக்காலத்திலும்
அமரர்க்கு–நித்யஸூரிகளுக்கும்
அமரர் ஆவார்–கௌரவிக்கத்தக்கவராவர்

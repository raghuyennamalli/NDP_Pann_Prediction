உடையானை–ஸர்வஸ்வாமியானவனும்
ஒலி நீர் உலகங்கள் படைத்தானை–கடல் சூழ்ந்த உலகங்களைப் படைத்தவனும்
அன்று–பாணாஸுர யுத்தத்தினன்று
விடையான் ஓட–பரமசிவன் தோற்று ஓடும்படி
விறல் ஆழி–வலிமிக்க திருவாழியை
விசைத்தானை–வேகமாகப் பிரயோகித்தவனும்
அடையார் தென் இலங்கை அழித்தானை–பகைவர் நிறைந்திருக்கிற தென்னிலங்கையை அழியச்செய்தவனும்
அணி அழுந்தூர் உடையானை–அழகிய திருவழுந்தூரை இருப்பிடமாக வுடையனுமான பெருமானை
அடியேன் அடைந்து-;-
உய்ந்து போனேன்–உஜ்ஜீவித்து விட்டேன்.

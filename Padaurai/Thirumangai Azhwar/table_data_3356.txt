சேய் ஓங்கு–மிகவும் உயர்ந்ததாய்
தண்–குளிர்ந்ததான
திருமாலிருஞ் சோலைமலை–திருமாலிருஞ்சோலை மலையிலே
உறையும்–நித்யவாஸஞ்செய்கிற
மாயா–ஆச்சரியனே! (நீ)
மறை நான்கினுளாயோ–நால் வேதங்களினுள்ளே இருக்கின்றாயோ?
தீ ஓம்பு–ஹோமத்தீயை வளர்க்கின்ற
கை–கையையுடையரான
மறையோர்–வைதிகர்கள் வாழ்கின்ற
சிறு புலியூர் சலசயனத் தாயோ–சிறுபுலியூரில் சலசயனக் கோயிலுள்ளாயோ?
உனது அடியார் மனத் தாயோ–உனது அன்பர்களின் நெஞ்சிலுள்ளாயோ?
அறியேன்–அறிகின்றிலேன்;
எனக்கு இது உரையாய்–எனக்கு இதை(த் தெரிய) அருளிச் செய்யவேணும்.

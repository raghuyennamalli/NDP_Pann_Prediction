மாம்பொழில் தளிர் கோதிய மட குயில்–மாந்தோப்புகளிலே அவற்றின் தளிர்களை கொத்தி உண்ட அழகிய குயில்கள்
வாய் அது துவர்ப்பு எய்த–தமது வாய் துவர்த்துப்போக (அந்த ரஸத்தை மாற்றுகைக்காக)
தீம் பலங்கனி தேன் அது நுகர்–இனிமையான பலாப் பழங்களிலுள்ள மதுவைப் பானம் பண்ணப் பெற்ற
திருவெள்ளறையில் நின்றானே!;
வாம் பரி–(பாரதப்போர்ச் சேனைகளிலே) மேல்விழுந்து வருகிற குதிரைகள்
உக மன்னர்தம் உயிர் செக–மாளும்படியாகவும் (எதிரிகளான) அரசர்களினுடைய பிராணன் அழியும்படியாகவும் செய்து
ஐவர்கட்கு அரசு அளித்த–பஞ்சபாண்டவர்களுக்கு ராஜ்யத்தை உபகரித்தருளிவனும்,
காம்பின் ஆர் திருவேங்கடம் பொருப்ப–மூங்கில்களாலே நிறைந்த திருவேங்கடமலையில் உள்ளவனமான பெருமானே!
நின் காதலை எனக்கு அருள்–உன் விஷயமான பரம பக்தியை அடியேனுக்குப் பிறப்பித் தருளவேணும்.

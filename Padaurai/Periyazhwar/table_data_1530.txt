வஞ்சனையால் வந்த–வஞ்சகவேஷத்தொடே வந்த
பேய்ச்சி–பூதனையினுடைய
முலை உண்ட–முலையை அமுது செய்தவனாய்
அஞ்சனம் வண்ணனை–மைபோன்ற நிறத்தையுடையவனான கண்ணபிரானை
ஆய்ச்சி–யசோதைப்பிராட்டி
தாலாட்டிய–தாலாட்டினபடிகளை
செம் சொல் மறையவர்–செவ்விய சொற்கள் நிறைந்த வேதங்களில் வல்லவரான ஸ்ரீவைஷ்ணவர்கள்
சேர்–நித்யவாசம்பண்ணப்பெற்ற
புதுவை–ஸ்ரீவில்லிபுத்தூரிலவதரித்த
பட்டன்–பெரியாழ்வார் (அருளிச்செய்த)
சொல்–இப்பாசுரங்கள்
எஞ்சாமை–குறைவுபடாமல்
வல்லவர்க்கு–ஓத வல்லவர்க்கு
இடர் இல்லை–துன்பம் ஒன்றுமில்லையாம்.
தான் ஏ – அசை

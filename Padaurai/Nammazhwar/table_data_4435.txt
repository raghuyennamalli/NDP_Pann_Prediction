நீலாழி சோதியாய்–நீலக்கடல் போன்ற நிறத்தையுடையவனே!
ஆதியாய்–முழுமுதற் கடவுளே!
எம்பால் தொல் வினை கடியும் நீதியாய்–எம்மிடத்திலே யுள்ள பழைய பாவங்களைத் தொலைக்குமியல்வுடையவனே!
யாம்–அடியோம்
நின்–உன்னை
சார்ந்து நின்று–அணுகி,
நீ பால் ஆழி கிடக்கும் பண்பை–நீ திருப்பாற் கடலில் சயனிக்கு மழகை
கேட்டேயும்–காதாற்கேட்ட மாத்திரத்திலும்
கால் ஆழும்–கால்கள் தடுமாறுகின்றன;
நெஞ்சு அழியும்–நெஞ்சு சிதிலமாகா நின்றது;
கண் சுழலும்–கண்கள் சுழலவிடா நின்றன.

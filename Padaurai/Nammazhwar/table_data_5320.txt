கொங்கு அலர் தண் அம் துழாய் முடி என்னுடைகோவலனே–மதுவோடு கூடி மலர்ந்த செவ்வித் துழாயையணிந்த மயிர்முடியையுடையனாய் எனக்குப் பரம போக்யனான கோபாலக்ருஷ்ணனே!,
எழில் மூ உலகும் நீயே–விலக்ஷ்ணமான மூவுலகமும் நீயிட்ட வழக்காயிருக்கும்,
அங்கு உயர் முக்கண் பிரான்–அந்த லோகத்திலே உயர்ந்தவனான சிவ பிரானும்
பிரமன் பெருமான் அவன்–அப்படிப்பட்ட நான் முகக்கடவுளும்
நீ–நீயிட்ட வழக்காயிருப்பர்கள்.
வெம் கதிர் வச்சிரம் கை இந்திரன முதலா தெய்வம் நீ–வெவ்விய பிரதாபம் பொருந்திய வஜ்ராயுதத்தைக் கையிலேயுடைய இந்திரன் முதலான தெய்வங்களும் நீயிட்ட வழக்கே;
(ஆனபின்பு)
நான் எங்கு தலைப்பெய்வன்–நான் என் முயற்சியினாலேயே உன்னை வந்து கிட்டுவேனோ?

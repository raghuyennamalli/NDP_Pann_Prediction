சித்திரம்–விசித்திரமாகத் தேரை நடத்த வல்லவனே!
தேர் வலவா திரு சக்கரத் தாய்–திருவாழிப்படையை யடையவனே!
அருளாய்–நீயருளிச் செய்ய வேணும்;
எத்தனை ஓர் உகமும் அவை ஆய்–க்ருதம் முதலான யுகங்களுக் கெல்லாம் நிர்வாஹனாகய்
அவற்றுள் இயலும்–அந்த காலங்களுக்குள்ளே நடப்பதாய்
ஒத்த விய ஒண்பல் உலப்பு இல்லன பொருள் ஆய்–ஒருபடியாலே ஒத்தும் மற்றொருபடியாலே வேறுபட்டுமிருக்கிற அழகிய பல எண்ணிறந்த பதார்த்தங்களுமாய்
வித்தகத்தால் நீ நிற்றி–ஆச்சரியப்படத்தக்க தன்மையோடே நீ நிற்கின்றாய்;
இவை என்ன விடமங்கள்–இவை யென்ன சேராச்சேர்த்திகளோ!

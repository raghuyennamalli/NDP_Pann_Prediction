முடிசேர் சென்னி அம்மா–திருவபிஷேகத்தோடு செர்ந்த திருமுடியை யுடைய ஸ்வாமியே!
நின் மொய் பூ தாமம் தண் துழாய் கடி சேர் கண்ணி பெருமானே–உனக்கு அஸாதாரணமாய்ச் செறிந்து அழகிய ஒளியை யுடைய குளிர்ந்த திருத்துழாயாகிற ஸர்வாதிகனே!
என்று என்று–என்றிப்படி பலகாலுஞ் சொல்லி
ஏங்கி அழுதக்கால்–பொருமிப் பொருமியழுதால்
படி சேர் மகரம் குழைகளும்–வடிவுக்குச் சேர்ந்த மகரகுண்டலங்களும்
பவளம் வாயும்–பவளம் போன்ற திருவதரமும்
நால் தோளும்–நான்கு திருத்தோள்களும்
துடி சேர் இடையும் அமைந்தது–துடிபோலே யிருக்கிற இடையுமாயமைந்த
தூ நீர் ஓர் முகில் போல் தோன்றாயே–தூய நீரையுடைய ஒரு காளமேகம் போலே வந்து தோன்றமாட்டேனென்கிறாயே.
